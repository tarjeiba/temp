<section>
  <h1>Mekanikk</h1>
  <p>
    To objekter kolliderer og noe av energien går til lyd. Hold en penn noen
    centimeter over en bordflate. Slipp penn. Når du slipper pennen og denne
    treffer bordet, vil pennen skyve bordet ørlite foran seg. Som en trampoline
    vil bordet trekke seg tilbake til utgangspunktet sitt. Da bordet ble skjøvet
    ned trakk det med seg luften over det, og når det trekker seg tilbake,
    skyver det luften foran seg. Luften blir i et lite område over bordet
    trykket litt sammen, det får høyere <em>trykk</em>.
  </p>

  <p>
    Dette høye trykket vil så spre seg utover i lufta. Merk, det er ikke
    <em>lufta</em> som sprer seg, men det høye trykket. Lufta står mer eller
    mindre i ro.
  </p>

  <p>
    Vi tegner ofte lydbølger som noe à la figuren under. Vi har tid eller rom på
    førsteaksen (x-aksen, om du vil, abscissen), og vi har trykk på andreaksen
    (y-aksen, om du vil, ordinaten). Vi bruker dette som en visuell
    representasjon av virkeligheten, og det skaper et bilde av at lyd er noe som
    svinger opp og ned i lufta og møter ørene våre.
  </p>

  <iframe
    title="Trykk på knappen og få tilfeldige tall"
    src="https://tarjeiba.github.io/temp/fysikk-boelgeegenskaper-ikke-interaktiv-sinus.html"
    width="100%"
    height="300px"
    frameborder="0"
  ></iframe>

  <p>Det stemmer dog ikke fullstendig.</p>

  <p>
    Lyd svinger ikke opp og ned. Lyd er et fenomen hjernen vår lager av
    sanseinntrykk i all hovedsak basert på svingninger i lufttrykk. Lufttrykket
    svinger, men ikke i en fysisk retning. Lufttrykket svinger mellom høyt trykk
    og lavt trykk. Ikke opp og ned som i mot taket og mot gulvet. Vi må passe
    oss for å forstå figurene vi ser på som et bokstavelig bilde på
    virkeligheten.
  </p>
</section>

<section>
  <h1>Bølgeegenskaper</h1>
  <p>
    Bølger kan være<em>store</em>, <em>raske</em>, <em>lange</em>. De som tar
    matematikk R2, eller et av fysikkfagene, lærer blant annet følgende begreper
    for å beskrive en bølge:
  </p>
  <dl>
    <dt>Amplitude</dt>
    <dd>
      Hvor <em>stor</em> er en bølge? For en bølge på sjøen måler vi denne
      verdien i meter, for spenningsbølgene i en elektrisk ledning måler vi det
      i volt, for en trykkbølge kan vi måle det i pascal.
    </dd>
    <dt>Bølgelengde</dt>
    <dd>
      Hvor <em>lang</em>er en bølge? Måles i et lengdemål, for eksempel meter
      eller fot.
    </dd>
    <dt>Bølgefart</dt>
    <dd>
      Hvor <em>fort</em> brer bølgen seg? Måles i et fartsmål, for eksempel
      meter per sekund eller kilometer i timen.
    </dd>
    <dt>Frekvens</dt>
    <dd>
      Hvor <em>tett</em> kommer bølgetoppene forbi en obervatør? Måles i hertz
      og omtales som «lav» eller «høy».
    </dd>
  </dl>
  <h2>Amplitude</h2>
  <p>
    På sjøen er <em>bølgehøyden</em> høydeforskjellen på en bølgetopp og den
    påfølgende bølgedalen. «Amplitude» er forskjellen fra likevektslinja,
    verdien i mediet (f.eks. det vanlige lufttrykket) når det ikke er bølger
    der, til det maksimale utslaget på en bølge. For sjøbølger kan dette være i
    meter, for spenningen i strømledningene i huset ditt, er amplituden omtrent
    110&nbsp;V, slik at avstanden fra bølgedal til bølgetopp blir 220&nbsp;V.
  </p>

  <iframe
    title="Dra i bryterne for å endre bølgeegenskapene."
    src="https://tarjeiba.github.io/temp/fysikk-boelgeegenskaper-sinus.html"
    width="100%"
    height="300px"
  ></iframe>

  <h2>Bølgelengde</h2>
  <p>
    I naturfag lærte du om det elektromagnetiske spektere, hvor du så at
    bølgelengden til rødt lyst var på rundt 600&nbsp;nm, altså sekshundre
    nanometer, altså 600 milliarddels meter. Det er kort, vi har mange bølger
    som har kortere bølgelengde. Vi har også lengre bølger. 5G-bølger som sendes
    og mottas fra mobiltelefonen din, er på rundt ti millimeter, altså 10
    tusendels meter. Disse er eksempler på bølger som brer seg i det
    elektrmagnetiske feltet (på tilsvarende måte lydbølger brer seg i luft).
  </p>

  <p>
    Vi hører lyder fra ned til rundt 20&nbsp;Hz til 20000&nbsp;Hz. Dette gir oss
    bølgelengder fra rundt 17&nbsp;m på det lengste til 17&nbsp;mm på det
    korteste. De går altså fra å være lange som en leddbuss, til omtrent bredden
    på en finger.
  </p>
  <h2>Bølgefart</h2>
  <p>
    Det er tordenvær og du ser et lynglimt. Du begynner å telle. «Tusen-og-en,
    tusen-og-to, tusen-og-tre ...». Det kommer et tydelig tordendrønn.
    Lynglimtet beveget seg mot deg med lysets hastighet, omtrent trehundretusen
    kilometer i sekunder. Tordendrønnet beveget seg mot deg med lydfarten,
    omtrent trehundre meter i sekundet. Forskjellen på disse to tallene er så
    vanvittig at vi for de aller fleste praktiske formål kan regne det som at vi
    så lysglimte idet det skjedde.
  </p>
  <p>
    Bølger brer seg i et medie, og det er spesielt to egenskaper ved mediet som
    bestemmer bølgefarten for kompresjonsbølger (som lyd) i det. 1) Hvor tett er
    mediet? 2) Hvor komprimerbart er mediet?
  </p>
  <h3>Hvor tett er mediet?</h3>
  <p>
    Om du ska sende en bølge av gårde, må du også sette en masse i bevegelse. De
    av dere som har hatt Fysikk 1, veit at dersom du skal sette en stor masse i
    bevegelse, trenger du mer kraft enn om du skal sette en liten masse i
    bevegelse. For en gitt kraft, blir det resulterende bevegelsen tregere
    dersom skjøv på en stor masse enn en liten.
  </p>
  <p>
    Hvor mye masse det er innenfor et gitt volum av et medie, kaller vi mediets
    massetetthet.
  </p>
  <h3>Hvor stivt er mediet?</h3>
  <p>
    Om du slår på enden av en metallstang, forventer du at den andre enden
    beveger seg mer eller mindre momenant. Om du har et rør fylt med luft og to
    stempler på hver side, forventer du en forsinkelse fra du slår på den ene
    siden til denne bevgelsen vises på den andre siden.
  </p>
  <p>
    Metallstanga er<em>stivere</em>enn den tilsvarende luften. Kompresjonsbølgen
    bredde seg raskere gjennom den, enn den gjorde gjennom luften. Dette til
    tross for at metallstanga har langt høyere massetetthet enn lufta.
  </p>
  <h3>Hva betyr dette for lydfart?</h3>
  <p>
    Lydfarten i luft påvirkes av luftens tetthet og trykk. Økt trykk gjør luften
    «stivere» og vil tendere til å øke lydfarten, økt tetthet gjør den tyngre og
    vil tendere til å minke lydfarten. Temperaturen i lufta påvirker både trykk
    og tetthet, og sammen gjør det at lydfarten øker litt med temperaturen i
    lufta.
  </p>
  <p>
    Ved 0&nbsp;°C er lydfarten omtrent 330&nbsp;m/s. Ved 20&nbsp;°C er den
    omtrent 340&nbsp;m/s.
  </p>
  <h4>Lydfarten avhenger ikke av lydkilden</h4>
  <p>
    Legg merke til at i det over har vi kun tatt hensyn til luftens egenskaper,
    ikke eventuell bevegelse i lydkilden. Dette er fordi lydfarten i mediet
    lyden skal spre seg i, er fullstendig uavhengig av eventuell bevegelse i
    lydkilden.
  </p>
  <h3>Frekvens</h3>
  <p>
    Frekvens er antall bølgetopper som går forbi et punkt per tid. Dersom 440
    lydbølgetopper når en mikrofon per sekund, plukker den mikrofonen opp en
    standard A-tone.
  </p>
  <p>
    Merk deg at frekvens egentlig er et mer generelt mål for noe som skjer et
    antall ganger per tid, ikke kun knyttet til lyd og bølger. Det kan være hvor
    mange drypp det er fra en kran i sekundet, antall jordskjelv i året, biler
    som passerer en bomring om dagen.
  </p>

  <div class="ek-tiny-collapse">
    <p>Frekvenseksempler</p>
    <p>
      Se om du finner tre frekvenseksempler à la de over. Angi gjerne et
      omtrentlig tall for verdien deres.
    </p>
  </div>
</section>

<section>
  <h1>Summen av to bølger er en ny bølge</h1>
  <p>
    I de støykansellerende hodetelefonene dine, er det en liten mikrofon som
    plukker opp bakgrunnsstøy. Lyden denne plukker opp blir så «invertert»,
    ganget med minus én, -0.3 blir 0.3 og visa-versa. Deretter sendes også denne
    lyden videre til øret ditt, sammen med den opprinnelige bakgrunnsstøyen.
  </p>

  <p>
    Effekten av dette er at de ulike verdiene kansellerer hverandre. -0.3 pluss
    0.3 blir 0 og ideelt sett sitter vi igjen med ingen opplevd i øret ditt. Vi
    har observert det fysikere kaller <em>destruktiv interferens</em>.
  </p>

  <p>
    I Musikk i perspektiv 1 så du på overtonerekka og hvordan én instrumentlyd
    er satt sammen av et stort spekter av grunnbølger. Dette ville ikke vært
    mulig dersom størrelsen til bølger direkte kunne legges sammen.
  </p>

  <p>
    At vi kan se på et lyds spekter, hvilket harmonisk fingeravtrykk det har, er
    på grunn av en av de virkelig store matematiske oppdagelsene,
    <em>Fourieranalysen</em>. Vi kommer tilbake til denne når vi skal se på
    skalaer og hva som gir instrumenter sin spesfikke klang.
  </p>

  <p>
    Under har vi satt sammen noen bryter du kan bruke for å utforske summen av
    bølger. Tallet beskriver antall ganger grunnfrekvensen, verdien på glideren
    er hvor mye du vil ha med av den frekvense. 1 representerer altså
    grunnfrekvense, 2 er det dobbelte, oktaven, 3 er tre ganger grunnfrekvensen,
    osv.
  </p>
  <iframe
    title="Dra i bryterne for å endre bølgeegenskapene."
    src="https://tarjeiba.github.io/temp/fysikk-patch-periodisk.html"
    width="100%"
    height="400px"
    frameborder="0"
  ></iframe>
</section>

<section>
  <h1>Bølger som påvirker bølger</h1>
  <p>
    Vi kan altså høre bølger i lufta som lyd. Hva slags lyd det blir, avhenger
    av flere ting, blant annet hva slags fasong bølgen har. Vi har sett at
    summen av flere bølger er en ny bølge, og vi har sett at vi kan sette sammen
    mer kompliserte bølger fra mange sinusbølger.
  </p>

  <p>
    <iframe
      title="Trykk på knappen og dra i bryteren og få støy"
      src="https://tarjeiba.github.io/temp/boelger-patch-adsr.html"
      width="100%"
      height="300px"
      frameborder="0"
    ></iframe>
  </p>
</section>

<section>
  <h1>Oppgaver</h1>
  <details class="task">
    <summary>Slipp en penn</summary>
    <p>
      Hold en penn over bordet foran deg og slipp den ned på høykant. Varier
      høyden du slipper pennen fra. Hvordan påvirker høyden du slipper fra lyden
      pennen lager når den treffer borde?
    </p>
  </details>
  <details class="task">
    <summary>Bølger i en tallerken</summary>
    <p>
      Ta en kjøkkentallerkern og hell litt vann i den. Slipp pennen din ned i
      vannet på tilsvarende måte som i forrige oppgave. Ser du bølgene som brer
      seg i vannet?
    </p>
  </details>
  <details class="task">
    <summary>Avstand til lynet</summary>
    <p>
      Med en lydfart på 340 m/s. Hvor langt unna var lynnedslaget dersom du
      talte tre sekunder fra du så lynglimtet til du hørte tordendrønnet?
    </p>
  </details>
  <details class="task">
    <summary>Tidevannsmåling?</summary>
    <p>
      Du har sommerjobb på den lokale campingplassen og en av oppgavene dine er
      å måle vannhøyden (som varierer gjennom døgnet på grunn av tidevann).
    </p>
    <p>
      Du ønsker ikke å jobbe for mye, men du ønsker å gjøre jobben tilstrekkelig
      til at sjefen er fornøyd med deg.
    </p>
    <p>Hvor ofte ønsker du å ta en måling av vannhøyden?</p>
  </details>
</section>
