<section>
  <h1>Tilfeldighet</h1>
  <p>
    Du knipser en mynt. Om den lander på kron, skriver du ned en null, om den
    lander på mynt, én. Det blir tilsynelatende ingen mønstre i tallene du
    skriver ned.
  </p>
  <p>
    <iframe
      title="Trykk på knappen og få tilfeldige tall"
      src="https://tarjeiba.github.io/temp/fysikk-tilfeldighet-knips-tilfeldig.html"
      width="100%"
      height="100px"
    ></iframe>
  </p>
  <p>
    Vi samler sammen tallene i grupper à 32, og benytter litt matte for åomdanne
    hver 32-lange gruppe av 0-er og 1-ere til et desimaltall mellom-1 og 1.
  </p>
  <p>
    Vi knipser mynten raskt. Veldig raskt. Vi knipser så vi hvert sekund rekker
    å få 44100 slike desimaltall, som hver består av 32 0-er og 1-ere.
  </p>
  <div class="ek-tiny-collapse">
    <p>Antall knips i sekundet</p>
    <p>
      Dersom vi får 44100 desimaltall i sekundet, hver av 32 0-er eller 1-ere.
      Hvor mange myntkast skal vi gjøre i sekundet?
    </p>
  </div>

  <p>
    Vi sender så alle disse desimaltallene til et lydkort, som lager en
    elektrisk spenning, tilsvarende verdien til desimaltallet. Denne spenningen
    gjør så at en liten magnet flytter litt på seg, som flytter på en liten
    membran, og ut fra en høyttaler kommer følgende.
  </p>
  <p>
    <iframe
      title="Trykk på knappen og dra i bryteren og få støy"
      src="https://tarjeiba.github.io/temp/fysikk-patch-hvit-stoy.html"
      width="100%"
      height="100px"
    ></iframe>
  </p>

  <p>
    Denne støyen, hvor alle verdier er helt uavhengige av hverandre. Et
    lydmessig anarki. Denne støyen kalles <em>hvit støy</em>. I naturfag lærte
    du at <em>hvitt lys</em> inneholder alle regnbuens farger. Nå skal du lære
    at <em>hvit støy</em> inneholder alle, hva skal vi si, skalaens toner? Alle
    bølgers frekvenser?
  </p>

  <p>
    For nå, la oss ta med oss følgende. Siffer (engelsk «digits», vi er nå
    innenfor det <em>digitale</em>, i kontrast til det <em>analoge</em>) brukes
    til å representere verdier. Dersom disse verdiene endrer seg i forhold til
    hverande, kan vi <em>høre</em> endringen i form av lyd. Dersom det ikke er
    noen struktur mellom tallene, vil lyden vi høre være støy.
  </p>

  <div class="ek-tiny-collapse">
    <p>Analogt og digitalt</p>
    <p>
      Når vi snakker om lyd og musikk, hva legger du vanligvis i begrepene
      «analogt» og «digitalt»?
    </p>
  </div>
  <div class="ek-tiny-collapse">
    <p>Akustisk og elektrisk</p>
    <p>
      Hva så med begrepene «akustisk» og «elektrisk»? Skiller de seg fra
      dikotomien analogt og digitalt?
    </p>
  </div>
</section>

<section>
  <h1>Rydde opp i rotet</h1>
  <p>
    Støyen vi hørte over, var ikke fra en lydfil. Den blei generert av det du nå
    bruker til å lese denne nettsida. Om du bruker en mobiltelefon, var det
    denne som lagde lyden, om du bruker en PC, var det denne. Den lagde lyden
    ved å kjøre en liten kodesnutt.
  </p>
  <p>
    Merk, siden det var din spesifikke mobil eller datamaskin som trakk de
    tilfeldige tallene, vil lyden du fikk være ulik alle andres lyder.
    Spørsmålet er kanskje om det vil være en hørbar forskjell mellom din og
    andres maskingenererte støy? Min klare antagelse er «nei».
  </p>

  <p>Den nevnte koden ser omtrent ut som følger:</p>
  <pre>
                Fortsett med følgende så lenge jeg ber om verdier:
                1. Gi meg et tilfeldig tall mellom 0 og 1 (Math.random())
                2. Gang tallet med to
                3. Trekk fra 1
                4. Gå til steg 1
  </pre>
  <p>
    Maskinen knipser altså ikke mynt, men den gir oss et ferdig tall mellom 0 og
    1. For å lage lyd av det, ønsket vi et tall mellom -1 og 1, så da ganger vi
    først tallet med 2. Dette gir oss et tilfeldig tall mellom 0 og 2. For å få
    tallet til å være mellom -1 og 1, kan vi da bare trekke fra 1.
  </p>
  <p>
    Så tilfeldig, kaotisk endring er som oftest ikke det vi ønsker, vi kan dog
    ikke gå for <em>ingen</em> endring. En mynt med kron på begge sider.
  </p>
  <p>
    <iframe
      title="Trykk på knappen og få tilfeldige tall"
      src="https://tarjeiba.github.io/temp/fysikk-tilfeldighet-knips-null.html"
      width="100%"
      height="100px"
    ></iframe>
  </p>
  <p>Ei heller kan vi gå for en mynt med mynt på begge sider</p>
  <p>
    <iframe
      title="Trykk på knappen og få tilfeldige tall"
      src="https://tarjeiba.github.io/temp/fysikk-tilfeldighet-knips-en.html"
      width="100%"
      height="100px"
    ></iframe>
  </p>
  <p>
    Her er det ikke mye å høre. For å få lyd, må det være <em>endring</em>. Med
    støy, er den endringen ustruktert. Hva skjer om vi strukturerer endringen?
    Hva om vi gjør endringen mer systematisk? Hva om vi heller enn å velge en
    fullstendig tilfeldig fullstendig ny verdi, fortsatt lar noe være tilfeldig,
    men at det tilfeldige bidraget er mindre, tregere.
  </p>
  <p>
    <iframe
      title="Trykk på knappen og dra i bryteren og få støy"
      src="https://tarjeiba.github.io/temp/fysikk-patch-brun-stoy.html"
      width="100%"
      height="100px"
    ></iframe>
  </p>
  <p>
    I eksempelet over har jeg fjernet de raskeste endringene. Det er kun de
    tregere, mer langsomme endringene som er igjen. Jeg har benyttet det vi
    kaller et lavpass-filter. Vi skal i neste avsnitt se på begrepet «frekvens»,
    for nå er det tilstrekkelig å vite at frekvens er ett av målene vi kan bruke
    for hvor rask en endring er, og her har vi kun beholdt de lave frekvensene i
    lyden, de litt tregere endringene.
  </p>
  <div class="ek-tiny-collapse">
    <p>Beskrivelse</p>
    <p>
      Beskriv med dine egne ord hva du opplever som foreskjellen på denne støyen
      og den vi lagde på forrige side.
    </p>
  </div>
</section>
